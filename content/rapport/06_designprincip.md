---
views:
    flash: false
---

Designprincip
=======================


Hur valdes webbplatserna?
-----------------------

För att kunna identifiera såväl likheter som skillnader mellan de tre webbplatserna valdes tre sidor för artister i samma bransch men vars konsumenter kan tänkas skilja sig åt. Valet föll på [Miriam Bryant](https://miriambryantofficial.com/), [Zara Larsson](http://www.zaralarsson.se/) och [Lotta Engberg](http://www.lottaengberg.se/)


Bakgrundmaterial
-----------------------

De tre webbplatserna analyserades utifrån de designprinciper som lyfts fram i följande källor:

Beaird & George (2014).The principles of Beautiful web desigm (3rd ed). Sitepoint Pty Ltd
https://www.canva.com/learn/design-elements-principles/

Utvärdering av respektive webbplats
-----------------------

Varje webbplats analyserades uitfrån följande frågeställningar?

1.     -Vilket är webbplatsens antagna mål och syfte?
2.     -Vad kännetecknar webbplatsens design rent generellt?
3.     -Gynnar val av design webbplatsens mål och syfte?
4.     -Vilka designprinciper kännetecknar webbplatsen?
5.     -Använder webbplatsen olika designprinciper för startsida och olika sidor?

[Zara Larsson](http://www.zaralarsson.se/)
-----------------------

1.     -Det primära syftet antas vara att få nya konsumenter att konsumera artistens musik via försäljning av såväl skivor som liveframträdanden.

2.     -Den generella designen karaktäriseras av en färgrik ”retrolook” med avskalat innehåll och där artisten står i centrum.

3.     -Designvalet bedömdes gynna webbplatsens mål och syfte. Detta uppnås genom att den senast släppta singeln och konsumtionskanalerna presenteras i blickfånget och utan att annat innehåll döljer eller tar fokus från detta.

4.     -Bland ett par designprinciper framträder såväl horisontell balans, färg och hierarki tydligast. Den senare nyttjas för att lyfta fram den senaste singeln och de kanaler där besökaren kan hitta artistens musik.

5.     -Då webbplatsen endast använder en sida kunde inte frågeställningen besvaras.



[Lotta Engberg](http://www.lottaengberg.se/)
-----------------------

1.     -Det primära syftet kan tänkas vara att utgöra en sluss till artistens andra kanaler på internet med ett sekundärt syfte i att presentera artisten och hennes alster. Denna slutsats drogs av att startsidans content lyfter fram att sidan inte uppdateras kontinuerligt och instället hänvisar till artistens facebook-sida.

2.     -Designen är i generella termer tämligen enkel och karaktäriseras av pastellfärger som kontrasteras mot en vit förgrund.

3.     -Webbplatsens design bedömdes inte gynna webbplatsens antagna primära syfte utan snarare dess sekundära syfte. Avsaknaden av hierarki, ”framing” och kontraster och komposition lyfter inte fram artistens andra kanaler.

4.     -Webbplatsen nyttjar scale-principen för att betona artistens namn på startsidan. Därtill används tydliga kontraster och transparens vilket skapar en lätt känska av rörlighet och visst djup.

5.     -Webbplatsens olika sidor nyttjar samma designprinciper förutom biografisidan som avviker en del från övriga. På denna nyttjas såväl rörelse och ”randomness”. Därtill ger sidan intrycket av ett ökat djup genom att presentera bilder som i sig har ett djup och som dessutom är placerade som förgrund mot en bakgrund vilket också bidrar till upplevelsen av djup.

[Miriam Bryant](https://miriambryantofficial.com/)
-----------------------

1.     -Webbplatsens primära syfte är sannolikt att marknadsföra artistens musik och bidra till försäljning.

2.     -Designen kan i generella termer beskrivas som platt utifrån ett djupperspektiv och relativt minimalistisk.

3.     -Webbplatsen fyller i allra högsta grad sitt syfte. Startsidan ger en fångande bild och därefter gör den hierarkiska layouten att de olika konsumtionskanalerna presenteras i en hierarkisk ordning som kan tänkas motsvara prioriteringsordningen för artistens olika säljkanaler.

4.     -För att fylla sitt syfte nyttjas primärt principerna hierarki och repetition. De olika sektionerna på sidan använder en återkommande rubrikform och bakgrunder som trots olika färger återanvänder mönstret.

5.     -Sidan använder endast en sida som scrollas i vertikal riktning och nyttjar ankarlänkar för att koppla navigationsmenyn till webbsidans olika sektioner. Detta gör att frågeställningen är svår att besvara.


Analys
-----------------------

Samtliga tre webbplatser frontar artisten och visar relativt lite material i övrigt som riktar fokus från artisten. Detta skapar ett tydligt porträtt av respektive artist vilket sannolikt är en medveten och framgångsrik strategi då artister är sina egna varumärken.

De tre sidorna försöker också framhålla de kanaler i vilka artistens alster kan konsumeras. Även detta får anses rimligt då försäljning av sin musik och framträdande sannolikt är det yttersta syftet med exponeringen. Endast två av de tre sidorna lyckas dock bra med detta och gör så genom att nytta hierarkiprincipen för att betona sina primära kommersiella kanaler. Lottas Engbergs sida lyckas inte betona sina andra kanaler – varesig de kommersiella eller sociala – trots att hennes content både påtalar att sidan inte uppdateras kontinuerigt och aktivt och hänvisar vidare till sin facebook-sida.

Namn på oss
-----------------------

Sarah Mattsson och Christopher Svensson
