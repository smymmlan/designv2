---
views:
    flash: false
---

Designelement
=======================

Jag hade en idé om vad jag ville göra med min befintliga design så jag valde att försöka applicera designelementen direkt på den befintliga designen istället för att skapa nya sidor. Jag tycker det är lite av utmaningen att försöka skapa många olika teman från den befintliga strukturen. Det är lärorikt att se hur man kan förändra sin webbplats med hjälp av css, designelement och designprinciper. Dock har jag bytt ut en bild i designen då jag ville knyta ihop temat bättre och gärna tittade på något annat än bilden på mig.


Urval
-----------------------

Dessa var de designelement jag valde att utgå från:

* Geometriska former
* Rymd
* Skala
* Typsnitt
* Balans
* Kontrast
* Rörelse
* Bilder


Beskrivning / Tillvägagångssätt
-----------------------
* **Geometriska former:**
* Dessa är mina "innehållsboxar" på webbplatsen. De är fyrkantiga och mer eller mindre genomsklinliga. De har fått en tredimensionell känsla med hjälp av box-shadow, samt att de är genomskinliga för att jag ville skapa en känlsan av tunna glasplattor eller glasblock.

* **Rymd:**
* Har försökt skapa rymd genom att använda en bakgrundsbild med svävande rök och genom att låta huvudinnehållet skrollas upp under headern samt under footern. Hoppas på så sätt kunna ge en känsla av att det är flera lager som ligger på varandra.

* **Skala:**
* Eftersom det alltid är det största blocket/formen som innehåller det huvudsakliga innehållet på den aktuella sidan på min webbplats så används här skala för relevans. Dvs att den största formen får mest uppmärksamhet bland mer eller mindre identiska former.

* **Typsnitt:**
* Då jag i den här designen valt att jobba mycket med kontraster så har även typsnitten fått en roll i detta. Det skira, lite romantiska typsnittet som återfinns på rubriker och i navbaren och som jag tycker passar bra ihop med den slingrande röken, har fått kontrastera mot den enklare, rakare brödtexten.

* **Balans:**
* På index-sidan/hem-sidan så valde jag att lägga in en ny bild jämte brödtexten för att skapa en balans mot densamma. Dess svarta bakgrund kontrasterar också bra mot den ljusare röken i bakgrundsbilden.

* **Kontrast:**
*  Har använt mig av svart och vitt på sidan samt gråskalor, detta för att skapa en färgkontrast, samt den ovan nämnda typsnittskontrasten. Bakgrundsbilden och förgrundsbilden knyter ihop temat med den mjuka, svävande röken som då får kontrastera mot de glasliknande hårda, fyrkantiga elementen på sidan.

* **Rörelse:**
* Rörelse har jag skapat med en animation på main-elementet på index-sidan, samt att en del länkar sedan tidigare kursmoment har en rörelse när användaren hovrar över dem. Just animationen på main-elementet valde jag att använda för att ytterligare skapa känslan av rymd, känslan av ett 3d-objekt samt som en hint till användaren om att elementet är flyttbart/ rörligt, (skrollbart under header och navbar.) Det finns förvisso en mörkare färgskiftning vid hover över bland annat main, -det kan man ju tolka som rörelse, men den finns där i första hand för att ge lite extra liv till sidan samt för att underlätta vid läsning av texten för den som vill.

* **Bilder:**
* Valde att jobba med en stor bakgrundsbild som är statisk på sidan. Tycker att den sätter tonen för hela webbplatsens design och jag har delvis utgått från den när jag skapat resten av temat. Jag tycker att den knyter ihop sidan och blir det mjukare elementet till en annars fyrkantig och lite "vassare" design. Samtidigt som den i sig själv är en skarp kontrast, färgmässigt. Bilden på den rykande kaffekoppen, även den i svart och vitt, passar bra in i designen men också även till texten, -jag tycker nämligen mycket om kaffe.

Referenser
-----------------------

Länkar:

* [wikipedia.org/wiki/Visual_design_elements_and_principles](https://en.wikipedia.org/wiki/Visual_design_elements_and_principles)
* [youtube.com -Elements of Design](https://www.youtube.com/watch?v=x1WVvczqfDo&t=0s&list=PLKtP9l5q3ce-oz7aoBkk-oEn4xzGbtqxU&index=2)
* [youtube.com -Elements of Art ](https://www.youtube.com/watch?v=uVrh3frrC38&index=3&list=PLKtP9l5q3ce-oz7aoBkk-oEn4xzGbtqxU)


Genomförd av
-----------------------

Sarah Mattsson
