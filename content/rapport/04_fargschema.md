---
views:
    flash: false
---

Färgval för tre matjättars webbplatser och vad dessa färgval förmedlar
=======================

Följande rapport sammanfattar arbetet med examinationsuppgiften Utvärdera webbplatsers färgval och känslan de signalerar i kursmoment 04, vilken syftar till att dokumentera och analysera webbplatsernas färgpalett och typografi mot bakgrund av vad de kan antas vilja signalera med vald färgpalett och typografi.

Urval
-----------------------
För att göra det möjligt att inte bara belysa färgvalet i var och en av de valda webbplatserna utan att också möjliggöra en meningsfull jämförelse mellan webbplatserna, valdes webbplatserna för tre aktörer inom samma bransch. En utgångspunkt var att samtliga varumärken skulle vara bekanta för båda studenterna. Valet föll därför på de tre största matvarukedjorna i Sverige; ICA, Coop och Willys.

Metod
-----------------------
För att rymmas inom ramen för uppgiften valdes att endast utgå från respektive webbplats startsida. För att analysera färgvalen gjordes en kvalitativ analys av respektive webbplats färgschema avseende basfärg och accentfärg. Därefter användes färgväljarverktyget i Inspektörsdelen i Firefox Developer Editionför att identifiera respektive de hexadecimala färgkoderna för webbplatsen färgval.

För att analysera typografi genomfördes en kvalitativ bedömning av de typsnitt och teckenstorlekar i webbplatsens logotyp, rubriker och brödtext avseende förekomst av serifer  som Beaird och George (2014) tar upp samt relationer mellan de olika texttyperna.

Resultat
-----------------------
#### ICAs färgschema och typografi
www.ica.se använder ett monokromatiskt färgschema baserat på lila och violetta färgtoner vilka kontrasteras mot en vit bakgrund. Den röda färg som återfinns i företagets logotyp utgör en sparsamt används accentfärg. Såväl logotyp som rubriker och brödtext utgörs av sans-serif och brödtexten är genomgående tunnare än rubrikerna.

#### Coops färgschema och typografi
www.coop.se använder ett monokromatiskt färgschema med en grön bas bestående av 2 nyanser. Bakgrunden är ljust grå och allt innehåll presenteras i vita rutor mot denna grå bakgrund. Såväl logotyp som rubriker och brödtext utgörs av sans-serif och brödtexten är genomgående tunnare än rubrikerna.

#### Willys färgschema och typografi
www.willys.se använder ett svartrött färgschema där färgerna följer företagets logotyp samt en gul nyans i samband med att varupriser presenteras på webbplatsen. Såväl logga som rubriker är serif-varianter och brödtexten är sans-serif. Samtliga rubriker har en fetstilt markering och brödtexten är mer neutral.


Analys
-----------------------
Resultaten visar på en hel del layoutmässiga likheter mellan de tre webbplatserna. Samtliga har valt ett monokromatiskt färgschema vilket är ett av de klassiska färgscheman som Beaird & George (2014) menar skapar harmoniska och effektiva färgkombinationer samt nyttjar en ljus bakgrund för att skapa kontrast mellan bas respektive accentfärger och bakgrund.

Vad det gäller typografi så nyttjar samtliga webbplatser varianter av sans-serif för brödtext samt rubriker som följer logotyp avseende huruvida serif förekommer eller ej.  Detta är genomgående för de tre webbplatserna och spänner över samtliga rubriknivåer (h1 t.o.m h3). Att rubrikerna följer logotyperna avseende serifer är rimligen ett medvetet val för att skapa en enhetlighet genom sidan. Detta förstärks av att samtliga varumärken har valt typsnitt för runrikerna som motsvarar eller tydligt påminner om typsnitten i logotyperna.

#### ICAs färgschema och typografi
I ICAs färgschema har lila och violetta nyanser den centrala positionen. Enligt Beaird & George (2014) signalerar lika prestige och rikedom.  ICAs val av färgschema kan således tolkas som en ambition att positionera sig som det exklusivare valet genom att skapa en air av extravagans.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #f5e9f0">#f5e9f0</td>
<td style="height: 50px; width: 50px; background-color: #8b2156">#8b2156</td>
<td style="height: 50px; width: 50px; background-color: #a02971">#a02971</td>
<td style="height: 50px; width: 50px; background-color: #dc438c">#dc438c</td>
<td style="height: 50px; width: 50px; background-color: #eb1f07">#eb1f07</td>
</tr>
</table>

[FIGURE src="img/ica.png" class="pics" alt="ica"]

#### Coops färgschema och typografi
Av innehållet på webbplatsen att döma har Coop profilerat sig som en ekovänligt och hållbar livsmedelsleverantör. Detta återspeglas tydligt i användandet av den gröna accentfärgen vilken som ensam nyans får en utpräglad plats i layouten. Enligt Beaird & George (2014) symboliserar gröna nyanser bland annat tillväxt och hopp och är relaterad till omtanke om miljön.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #e8f2d7">#e8f2d7</td>
<td style="height: 50px; width: 50px; background-color: #00aa46">#00aa46</td>
<td style="height: 50px; width: 50px; background-color: #009041">#009041</td>
<td style="height: 50px; width: 50px; background-color: #005537">#005537</td>
</tr>
</table>

[FIGURE src="img/coop.png" class="pics" alt="coop"]


#### Willys färgschema och typografi
Willlys använder en svart nyans för att skapa tydliga kontraster mot den röda färg som utgår från logotypen. Därtill används en gul accentfärg för att presentera varupriser. Gult beskrivs i Beaird & George (2014) som energifull samtidigt som det poängteras att för mycket gult kan vara överväldigande. På webbplatsen används gult nästintill uteslutande tillsammans med röd text vilket givetvis för tankarna till rea och nedsatta priser. En rimlig tolkning kan utifrån detta vara att Willys strävar efter att profilera sig som ett prisvänligt alternativ.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #e60019">#e60019</td>
<td style="height: 50px; width: 50px; background-color: #ffe500">#ffe500</td>
<td style="height: 50px; width: 50px; background-color: #181818">#181818</td>
</tr>
</table>

[FIGURE src="img/willys.png" class="pics" alt="willys"]


Referenser
-----------------------
Beaird & George (2014).The principles of Beautiful web desigm (3rd ed). Sitepoint Pty Ltd

www.color.adobe.com


Genomförd av
-----------------------

Sarah Mattsson och Christopher Svensson
