---
---
Redovisning kmom03
=========================

Har aldrig tidigare jobbat med gridbaserade layoutertekniker förut så det blev som vanligt mycket nytt att sätta sig in i under detta kmom.
Vid första bekantskapen med gridet så kändes det ovant och till viss del lite instängt men nu när jag har fått testa på att använda det så tycker jag nog att det positiva väger över. För mig ger det en känsla av att sidan håller ihop mer. Tidigare har jag upplevt att minsta lilla feljustering i stylen kan få webbplatsens andra element att falla samma, men nu med gridet kändes det inte alls på samma sätt. Allt blev mycket enklare att justera och placera på sidorna, raka och fina marginaler överallt. Som det känns just nu så föredrar jag att jobba med grid, det kändes som sagt som att sidan höll ihop bättre, blev stabilare. Det kan ju iof mest ha med min ringa erfarenhet att göra och att det därför känns tryggt att ha något att utgå ifrån.

Att använda ett horisontellt grid var lärorikt. Jag har nog aldrig tidigare riktigt reflekterat över vikten av att anända samma mått på alla marginaler och mellanrum på sidan, än mindre på hur man skulle räkna ut det måttet. Resultatet blir raka, regelbundna linjer, luftigare brödtext och det gör stor skillnad för läsbarheten. Kanske tycker jag att det var lite svårt att få till alla element på sidan så att de skulle passa in i gridet, har försökt anpassa bildernas storlekar efter detsamma för att inte texten skulle hamna helt i obalans med gridet, men vet inte om det blev tillräckligt bra?

Mina typsnitt valdes mest med tanke på vad jag själv tycker är fint men hade också med mig i bakhuvudet att det tillexempel går bra att kombinera en sans-serif med en serif, rubriker och brödtext får vara i olika stil om man vill samt att man bör använda lite mer "utflippade" typsnitt sparsamt. Jag hittade en serif och en sans-serif som ändå kändes besläktade så jag valde att använda serifen till brödtexten och sans-serifen till rubriker och navbaren. Försökte tänka på läsbarheten och välja fonter som är lätta att läsa och vackra att se på. Rubrikerna blev luftiga, stora och lekfulla -lite av tanken med sidans tema, moln, himmel och luft. Jag valde slutligen en helt annan stil till logo-texten då det gärna får ta plats och sticka ut lite extra.

I detta kmom så återanvände jag bara bas-modulen men ej layout-modulen, hade tänkt återanvända den men Mikael tipsade om att det kunde vara enklare att börja om från början istället så jag valde att göra det. Så här i efterhand känns det som ett bra val då jag insåg att jag kunde ta bort en hel del kod, skriva om en del och på det stora hela blev allting mindre rörigt.

Jag jobbade en del med det responsiva i kmom02 så det ger en möjlighet att jämföra det med användningen av gridet i detta kmom. Trots att jag gjorde en hel del onödigt i kmom02, exempelvis började jag mina media queries från "fel" håll, dvs från den minsta skärmen till det största, så upplever jag att det gick betydligt enklare och snabbare att göra sidan responsiv med hjälp av gridet.

TIL: Det blir alla former av grid! Visste inte alls hur det fungerade och vid första anblicken får jag erkänna att jag kände jag mig lite skeptiskt. Blev rädd att det skulle krångla till och försvåra allt men jag blev glatt överraskad och tycker att griden hjälpt mig att få sidan att kännas mer välstrukturerad.
