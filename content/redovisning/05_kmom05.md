---
views:
    flash: false
---
Redovisning kmom05
=========================

I undersökningen av webbplatsers laddningstid detta kursmoment kom jag fram till bland annat att det fortfarande verkar som att man prioriterar desktop före mobile, vilket är synd då det blir fler och fler som besöker webbsidor via sina mobiler. Problemet där blir ju också större då det kan bli en kostnadsfråga för mobilanvändaren när denne besöker stora och tunga sidor.
Däremot kan en laddningstid på ca 6 sekunder och uppåt låta för högt men så länge sidan renderas above the fold och jag som användare kan börja ta del av innehållet utan att störas av att sidan fortsätter ladda in i bakgrunden, tycker jag faktiskt inte att det gör lika mycket.

Jag upplever det som smidigt att det finns ett bildredigeringsverktyg som Cimage inbyggt, blir ju väldigt snabbt och enkelt att beskära bilder och göra enklare redigering "direkt på plats", så att säga. Och framförallt praktiskt att kunna minska bildstorleken genom att bara behöva ladda den del av bilden som faktiskt skall visas. Jag är ju själv novis när det kommer till bilder och redigering, men har tillgång till photoshop, men brukar bara göra enklare förändringar, så som att tillexempel beskära bilder.

Modulen @desinax/figure är ju väldigt smidig att använda, enkelt att få med caption, lätt at justerna bilderna som man vill ha dem och det blir ett bra responsivitetsresultat.
Vet dock inte om jag fick ett så bra resultat då mina bilder är rätt lågupplösta så det kan ha påverkat hur jag tyckte resultatet blev i det responsiva i och med att bilden då spänner över hela utrymmet och kanske blir för hög. Men en bättre bildkvalité på originalbilderna hade nog gett ett bättre resultat. Vidare har jag ju en del bilder som är centrerade och smala från början, de gjorde sig inte så bra responsivt, de blir för smala. Jag försökte använda mig av `<picture>` och `srcset` för att kunna visa upp en stående bild för mobilanvändaren istället men jag fick det inte att fungera, tyvärr. Jag gillar ju annars idén med att kunna byta bild allt eftersom skärmen blir mindre.

Min uppfattning kring bilder på webben är att det är viktigt att de ej är för stora så man på så sätt kan försöka hålla ner laddningstiden för webbplatsen. Speciellt viktigt är det att anpassa sina bilder efter enhet. Det bästa är att mobilanvändaren aldrig behöver ladda in stora bilder utan att de från början är optimerade för just den enheten.

TIL:
Denna gång blir vikten av lätta bilder på sin webbplats. Jag visste att det var viktigt men det blev extra tydligt efter detta kursmoment. Det är lätt att glömma att en sida består av många bilder och att det snabbt blir mycket att ladda in.
