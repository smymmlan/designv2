---
views:
    flash: false
---
Redovisning kmom04
=========================

I detta kursmoment ingick det även en skriftlig rapport där man skulle utföra en analys av olika webbsidors färg och typografianvändning.
Jag tycker det var intressant att studera och jämföra, samt att fundera kring sidornas olika eller liknande val av färg. Jag valde att utföra uppgiften som en del av ett grupparbete och tyckte att det blev mer givande då man kunde diskutera och jämföra sina observationer.

Den andra delen i detta kmom var att skapa tre olika teman. Jag valde att utgå från ett bas-tema och försökte använda mig av variabler för att snabbare kunna ändra fonter och färger för de olika teman. Jag skapade nya moduler för de olika regionerna i respektive tema, så att det inte gjorde något om jag gick in och ändrade runt i dem. Så jag har exempelvis en modul med footer-kod för varje tema.

För temat minimalistic så utgick jag från artikeln rörande ämnet och försökte skala bort så många element som möjligt. Använda mig av så få färger som möjligt, skapa mycket "white space" och låta typografin ta mer plats, -att den får blir mer bärande för sidans design. Det finns också en möjlighet att använda sig av accent-färgen mer, men som det är just nu valde jag att bara använda den vid hover över länk. Accent-färgen går lite åt hallon, vilket jag tycker syns bra tillsammans med både grått och svart och blir en fin färgklick. Hela sidan går i ljusgrått, vitt och i vissa fall svart, beroende på skärmstorlek. Därefter valde jag en bakgrundsbild som passade den akromatiska färgskalan. Den bilden utgick jag sen ifrån när jag valde stil på fonterna. Det fick bli en sirlig font på rubriker och i navbaren, en font som påminde om stjälkarna på bilden. Brödtexten lät jag vara rätt enkel för att balansera upp rubrikerna.    

För Colorful-temat utgick jag från en palett med tre färger, en triad. Blått, aprikos-orange och gult. Använda mig av både ljusare och mörkare toner av de tre färgerna som sidan paletton föreslog. Den gula färgen använder jag lite som en accent. Den sticker ut i navbaren och den återkommer sen som fin kontrastfärg i footertexten. Utgick i färgvalet från en av de blåa färgerna som jag har i min flash-bild och eftersom den redan tar plats på sidan så använde jag sparsamt med blått på resten av sidan. Den mörkare tonen av den aprikos-orangea färgern blev fin i footern och en ljusare ton av densamma tonar ut mot toppen av sidan. Typsnitten fick bli lättlästa och enkla. Jag tolkar egentligen temat som att man skulle kunna ta ut svängarna ännu mer med mer färg men eftersom jag valde att skapa temat fun där färgerna får ta större plats valde jag att hålla det mer sparsamt i detta tema.

Det mörkare temat dark valde jag att göra i ett monokromatiskt färgschema. Även här med utgångspunkt i en av de blå färgerna i min flashbild. Vill skapa en känsla av att allt på sidan hänger ihop. Valde en ljusblå ton till texten på sidan, det känns mer vilsamt mot ögonen än en skarpare vit. Till rubriker och navbar blev det en tunnare sans-serif och en lite tjockare sans-serif till brödtexten. Upplevde att det gick lätt att läsa och blev fint tillsammans.

Jag skapade också temat fun bara för att det kändes kul att få göra något annorlunda, överdrivet och lite galet. Den stylen fick bli lite retro och väldigt färgglad. Valde typsnitt som kändes lite retro och passade in till temat.

TIL: Denna gång får det bli kunskapen om de olika färgscheman man kan använda sig av när man designar webbsidor, hur man kan använda sig av färgerna och kombinera färgerna på olika sätt för att för att uppnå olika känslor och kommunicera olika budskap.
